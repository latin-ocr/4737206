telligitur, eum aut nescisse, duos fuisse Euenos Parios, aut
de industria omnia illa carmina uni -Pario uindicasse. Quod,
utut est, ad quaestionem nostram nullius est momenti, nam
infra demonstrabimus, non posse omnia ab uno auctore esse
profecta.

4.

Quae quum praemissa sint, quo minus ipsam de uita utrius·
que Parii quaestionem instituamus ueterumque de iis testimo-
nia sub examen nocemus, non est, quod obstet. Consentiunt*
uero, ut sup'ra iam monuimus, Eratosthenes-ap. Harpocr.‚
Photius et Suidas in eo, quod duos Euenos Parios ambos-
que elegiacos poetas fuisse narrant. Adiiciit insuper
Eratosthenes, ad famam peruenisse tantum minorem. Sed
quaeritur, quo tempore uterque uixerit. Plato tribus locis
(Apol. Socr. p. 20: Β. Phaedon. p. 60. D. p. 61. C. Phaedr.
p.267. A.) Euenum quendam Parium commemorat, et
Socratem ita de eo facit loquentem, ut aequalis Socrati natu
paullulum maior fuisse uideatur. Quam ex' Platonis testimonio
unius Eueni collegimus aetatem confirmant, quae Eusebius
Chron. I. p. 54.» ed. Scalig. et G. Syncellus l. c. ad annum
Ol. LXXXII, 2. adscripserunt uerbaz Εὔηνος ἐλεγείας ποιητῆς
ἕγνωρίζετο· Ἐμπεδοκλῆς καὶ Παρμενίδης ἐγνωρίζοντο· His
uerbis, si solum de Eueni aetate testimonium contineretur,
admodum caute esset utendum, quippe quibus error insideat.
Nam Empedocles et Parmenides, quos una cum Eueno Ol.
LXXXII. 2. floruisse Eusebius dicit, nondum hoc tempore,
sed hic (cf. Parmenid ed. Karst. Vol. I. pt. 2. p. 4. sq.) Ol.
LXXXVI, ille (cf. Empedocl. ed. Sturz. I. p'. 7. sq.) Ol.
LXXXIV floruit. Vti igitur in hac re errauit Eusebius, ita
eum in constituendo Eueni flore errasse posset aliquis dicere,
nisi Platonis auctoritate eius testimonium satis muniretur. .Huc
facit etiam locus Maximi Tyrii (diss. XXXVIII. 4. p. 225.
ed. Reisk.)‚ quo ab Eueno discimus doctum esse Socratem ¹⁸)

*) Huic loco repugnare uidetur Suidae (s. u. Σωκράτης) locus, ubi Eue.
nus inter Socratis auditores refertur. Sed miror Gaisfordium , quod
quamquam antea uocabulum φιλόσοφοι a codicibus optimis Parisin
Vossian. praetermissum eiecit, tamen uocem Εὔηνος expellere noluit

 

